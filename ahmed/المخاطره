حجات كتير مش بنعملها عشان خايفين اننا نفشل فيها ان مفيش ضمان انها تتعمل صح  , سواء بقى حاجه فحياتك الاجتماعيه  حياتك العمليه او حاجه شخصيه  
فا بنتجنب ناخد المخاطره و نبعد عنها و منعملهاش مع ان ممكن احنا عندنا القدره اننا نعملها وننجح عادى  ,بس هو منطق حقيقى ومخيف جدا لان فعلا مفيش ضمان حتى و لو  1% انك تاخد خطوه و تنجح فيها , الكاتب ويليام ارثر كان ليه مقوله منطقيه جدا مضمون المقوله دى  "المخاطره موجوده فى كل شيئ اكتر من ما تتصور , انك مجرد تضحك مخاطره بانك تبان للناس شخص تافه و احمق , البكاء مخاطره انك تبان شخص عاطفى وضعيف , انك تقول اللى جواك و تخرج مشاعرك مخاطره بانك تكشف نفسك الحقيقه  انك تساعد حد حتى مخاطره بانك تتورط وتبقى سبب فانك تعقدله المشكله اكتر ,
انك تخرج افكارك و احلامك للناس مخاطره بانهم يضيعو , انك تحب مخاطره انك متتحبش من الشخص اللى حبيته , انك تتفائل مخاطره بانك تيأس وتكتئب انك تحاول مخاطره انك تفشل حتى الحياه مخاطره بانك تموت , لكن رغم كل ده المخاطره الحقيقه انك متخاطرش بحاجه , لان الشخص اللى مبيخاطرش بحاجه مش بينجز او يحقق حاجه فى حياته مش هيمنلك حاجه بقى بلا قيمه , يمكن فعلا الشخص ده بيتجنب المعاناه بتاعت كل مخاطره بيتجنب الحزن والفشل والانكسار لكن فالمقابل فقد القدره على الاحساس القدره على انه يتعلم انه يتغير انه يحب فقد القدره على انه حتى يعيش , مقيد بافكاره اصبح عبد ليها ,تخلى عن حريته , فقط اللى بياخد المخاطره هو الشخص الحر "

